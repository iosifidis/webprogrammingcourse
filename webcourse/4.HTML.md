---
sort: 4
---

# Εισαγωγή στην HTML

H **HTML** (HYPERTEXT MARKUP LANGUAGE), είναι µία περιγραφική γλώσσα η οποία αποτελείται από οδηγίες που καθορίζουν τον τρόπο εμφάνισης των στοιχείων μιας ιστοσελίδας (με τον όρο ‘στοιχεία’ εννοούμε το κείμενο, τις εικόνες, τον ήχο κλπ., από τα οποία αποτελείται η ιστοσελίδα). Τα αρχεία στα οποία γράφεται αυτή η γλώσσα είναι απλά αρχεία κειµένου (ASCII), τα οποία µπορούν να δηµιουργηθούν ακόµη και µε το Notepad (Σηµειωµατάριο), έχοντας απλώς την κατάληξη .htm ή .html. Περιλαµβάνουν µέσα τα λεγόµενα **tags**, τα οποία χρησιµοποιούνται σε κάποιο πρόγραµµα εµφάνισης ιστοσελίδων (π.χ. Firefox, Chrome, Brave, Edge, Safari), για να δηµιουργηθούν και να εµφανιστούν οι ιστοσελίδες.

## Βασική ∆οµή µιας ιστοσελίδας γραµµένης µε HTML

Ο παρακάτω κώδικας αποτελεί τη βασική δοµή µιας HTML, σελίδας. Οι 6 γραµµές κώδικα που υπάρχουν παρακάτω απαρτίζουν οποιαδήποτε σελίδα HTML. Κάθε γραµµή αυτού του κώδικα αποτελεί και ένα **tag**.

Όλα τα **tags** της HTML, δηλώνονται ως εξής: `< ονοµασία του tag >`. Τα περισσότερα tags της HTML έχουν µία αρχή και ένα τέλος. Στο ενδιάµεσο παρεµβάλλεται το περιεχόµενο του tag. Η αρχή κάθε tag δηλώνεται µε `<tag>` ενώ το τέλος µε `</tag>`. Γενικά το περιεχόµενο µίας ιστοσελίδας είναι tags τα οποία περιέχουν άλλα tags κ.λ.π. Πάντα τα tags τα οποία δηµιουργούνται (ανοίγουν), θα πρέπει αφού πληκτρολογηθεί το περιεχόµενό τους να κλείνουν (τελειώνουν). Κάποια tags δεν κλείνουν ποτέ. Αυτά θα αναφερθούν παρακάτω.

## Ετικέτες (tags)

Υπάρχουν τριών τύπων ετικέτες (tag).

- **Με περιεχόμενο (content)**:   
  - Παράδειγμα: `<elem> ΠΕΡΙΕΧΟΜΕΝΟ </elem>`, όπου elem είναι η ετικέτα που περιέχει περιεχόμενο Ανοίγει και κλείνει.   
- **Κενές (void)**:   
  - Παράδειγμα: ετικέτα `<img>`.   
- **Με attributes:**   
  - Ζεύγος name-value: `<elem name="value"> ... </elem>`, όπου name είναι το όνομα του attribute και value η τιμή του.   
  - Boolean: `<elem name>`, όπου το attribute name είναι boolean και δηλώνει την παρουσία του.

Παρακάτω περιγράφεται η σηµασία των tags που πάντα πρέπει να υπάρχουν σε µια σελίδα HTML.

**`<!doctype html>`** Απαραίτητο TAG στην έναρξη αρχείων HTML

**`<html>`** TAG µε ονοµασία HTML. Στην κορυφή του κώδικα βρίσκεται πάντα το tag αυτό, το
οποίο δηλώνει ότι ο κώδικας που ακολουθεί παρακάτω είναι κώδικας HTML.

**`<head>`** TAG µε ονοµασία HEAD. Ακριβώς µετά το tag html, βρίσκεται το tag head. Ανάµεσα στο άνοιγα (< >) και στο κλείσιµο (</ >) του tag, αυτού, υπάρχει περιεχόµενο που αφορά την ιστοσελίδα όπως:

1. Ο τίτλος της   

2. Η γλώσσα που υποστηρίζει η σελίδα (π.χ. ελληνικά)   

3. ∆ιάφορα meta keywords κ.α.   

Το περιεχόµενο αυτό, δεν πρέπει να γραφτεί σε κανένα άλλο µέρος του κώδικα.

**`</head>`** TAG µε ονοµασία HEAD. Σε αυτό το σηµείο το tag head κλείνει.

**`<body>`** TAG µε ονοµασία BODY. Από αυτό το σηµείο και έπειτα, γράφεται ο κώδικας που αφορά την εµφάνιση της ιστοσελίδας µας στον browser. Π.Χ. τα κείµενα, οι εικόνες, οι φόρµες, κ.λ.π. θα εισάγονται πάντα µε τη βοήθεια άλλων tags, που θα αναφερθούν παρακάτω, µετά και κάτω από αυτό το tag.

**`</body>`** TAG µε ονοµασία BODY. Σε αυτό το σηµείο το tag body, κλείνει και πάντα πριν κλείσει το tag HTML.

**`</html>`** TAG µε ονοµασία HTML. Πάντα στο τέλος της σελίδας το tag µε ονοµασία HTML κλείνει, δηλώνοντας ότι δεν υπάρχει πλέον άλλος κώδικας HTML.

## ΒΑΣΙΚΟΣ ΚΩΔΙΚΑΣ ΑΠΛΗΣ ΣΕΛΙΔΑΣ HTML

```
<!doctype html>
<html>
    <head>
        <meta charset="utf-8">
        <title>Τίτλος</title>
    </head>
    <body>
        Περιεχόμενο
    </body>
</html>
```